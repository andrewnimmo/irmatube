<h2>Over IRMATube</h2>
<p>Deze demo is een fictieve video-streaming
    service, die meerdere aspecten van IRMA demonstreert. Door “lid” te
    worden van IRMATube met de knop bovenaan de pagina ontvangt u
    lidmaatschaps-attributen. Deze kunt u
    dan later vrijgeven om (trailers van) films te bekijken.</p>
<p>In het bijzonder laat IRMATube de volgende aspecten van
    attribuut-gebaseerde authenticatie zien.</p>
    <ul>
    <li>
        <p>Bij het lid worden ontvangt u <em>twee</em> attributen: een die enkel
            aangeeft dat u lid bent, en een andere die een identificerend
            lidmaatschapsnummer bevat. Bij het bekijken van een film wordt
            echter enkel om het lidmaatschaps-attribuut gevraagd.  U wordt
            daardoor niet geïdentificeerd: u toont enkel aan dat u lid bent,
            maar niet wie u bent.</p>
        <p>In een uitgebreider en realistischer scenario zou u misschien uw
            lidmaatschapsnummer wel willen onthullen als u een bepaalde film aan
            uw profiel wil toegevoegen. Dit zit echter niet in de huidige versie
            van de IRMATube demo.</p>
    </li>
    <li>
        <p>Sommige films op IRMATube hebben een leeftijdsgrens. Wanneer u een
            van deze films wilt bekijken, toont u niet alleen uw
            IRMATube-lidmaatschaps attribuut, maar toont u ook aan dat u oud
            genoeg bent door middel van een leeftijdsgrens-attribuut.  (Deze
            attributen kunt u <a href="/uitgifte/idin">hier</a> krijgen.)</p>
    </li>
</ul>